111 EPJSTOLA NUNCUPATORIA

denique potentissimus sit ad seducendum mutabile vulguS, quippe quem omnes
timere habent, edicta proponere valet impia, legesque sancire iniquas Verum non
aliunde hujns rei quam ex eo ipso quem nuncupare venimus T. R. D. libro, sunt
petenda exempla. Nam ibi sive Judae, sive Samariae domum attenderimuS, videmus
quomodo sub quovis rege non metuente Deum atque idololatra, relicto mox Deo
νει-ο, relictaque ejusdem lege, idolorum cultui, simulque facinoribus pessimis suo
cum rege sese populus mancipavit. Porro si quando rex esset piUS, Deique veri
cultor, populus pariter universus regem Dominumque sequebatur. Nulli enim rei
adeo plebs studet mobiliS, quam regibus placere, eorumdemque moribus fieri simi-
lis, Adeo est igitur vel utilis vel perniciosus subJectis rector. Nam quod domus
Israel tam longo schismate a domo Judae atque usque ad vitulorum adorationem (ut
pej0ra taceam) manserit seducta, quid, quaeso, ,in causa fuit quam regum vel am-
bitio vel impietas? Quamobrem non parvi refert, ducem, praeceptorem, rectoremve
habere J'ustum ac pium. Quod certe hoc quoque aevo nostro utinam non magis re
ipsa quam lectione disceremus! Quas enim faeces haereseos plebi subditae non in-
vexerunt mali rectores? Et hoc vel per suam dormitantiam, qua conniventes omni-
bus placere voluerunt, vel quia dedita etiam opera volebant desciscere ab Ecclesia,
ne non cum multis essent impii. Aut quae. plebs ab haereticis est seducta, nisi ubi
princeps aut rector ante fuerit corruptuS, aut dum pusillanimitate feminea, dum
posset, noluerit resistere? Misera tamen utrobique et prorsus infelix conditio, ut
ubi princeps rectorve civitatis fuerit haeresi corruptuS, omnes subditos confestim
velit cogatque esse coinquinatOS, atque ab Ecclesia una ac vera divisos. Quid ver-
bis opus est? Videmus enim ubi cultuS, ubi honor, ubi Dei laus florere solebat,
ubi castigatio carniS, ubi peccatorum poenitentia, ubi denique obedientia Ecclesiae
atque Apostolicarum observantia traditionum vigebant, ibi nunc abrogata omni
religione, ‹lepopulatiS, nudatis clausisque templiS, erasis Sanctorum imaginibuS,
imo explosis sacris omnibUS, carni libertatique pecuinae vivitur. Nulla praeter-
quam in ore solo fideS, nulla operum bonorum sanctimonia, nulla castitaS, nulla
est ibi Dei verbo obedientia. Nam etsi vel pro Evangelio vel pro verbo Dei buccis
etiam crepantibus clametur ab omnibuS, neminem tamen videbis, in cuius mo-
ribus reluceat Dei verbum : neminem, inquam, reperies, cujus vita verbo Dei qua-
dret. Verum haec apud impioS, quorum rectores novarum rerum studiosi, ad-
miserunt quae fas non est. Nam etsi turba alicubi insanire coepit, atque per vim
seditiosum carnaleque illud evangelium inducere, huic rebellioni nonne ansam
praebuere magistratus? qui quum initio id nullo potuissent negotio avertere, pro
Dei honore, pro ejus legibuS, pro ritibus Ecclesiae antiquis nullus apud eosdem
fuit zelus. Atque ideo nec inJuria quidem facturn est, ut quia quum potuissent,
noluerunt .· nunc quum velint, non possint pestem hanc arcere a plebe. Nulla fuit
cura pereuntium animarum, nullus horror de contemptu Ecclesiae et Sacramento-
rum, nullus denique amor et zelus Dei. Ideo inter extrema pericula ridebatur. Si
ditionis temporalis terraeve modicum quid fuisset ademptum, bellum mox pro huJus
repetitione instrueretur. Contra Deum, contra Ecclesiam, contra Dei verbum impune
temereque peccatur. Quis contradicit? Quis dolet? Nemo affligitur ex peccato, quia
fere nemo perfecte diligit Deum. Nam etsi magnis impensis aliquando contra hae—

 

